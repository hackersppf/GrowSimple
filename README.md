# GrowSimple
Simple Grow είναι ένα ανοιχτό, έξυπνο σύστημα φροντίδας φυτών που βοηθά τους χρήστες να κατανοούν απλά τις ανάγκες των φυτών τους και να τα φροντίζουν σωστά, χωρίς τεχνική πολυπλοκότητα.

## Αναλυτική περιγραφή ιδέας

Το GrowSimple είναι ένα έργο ανοιχτών τεχνολογιών που στοχεύει στη διευκόλυνση της καθημερινής φροντίδας φυτών, μέσα από έναν συνδυασμό φυσικής συσκευής και ψηφιακής εφαρμογής, με έμφαση στην απλότητα, τη βιωσιμότητα και την κατανόηση αντί της πλήρους αυτοματοποίησης.

Πολλοί άνθρωποι αγαπούν τα φυτά, αλλά δυσκολεύονται να τα φροντίσουν σωστά, είτε λόγω έλλειψης γνώσεων είτε επειδή οι διαθέσιμες “έξυπνες” λύσεις είναι πολύπλοκες, ακριβές ή γεμάτες τεχνικούς όρους. Το αποτέλεσμα είναι συχνά φυτά που μαραίνονται, απογοήτευση των χρηστών και εγκατάλειψη της προσπάθειας.

Το Simple Grow προτείνει μια απλή και προσβάσιμη λύση: μια μικρή, φορητή συσκευή χαμηλής κατανάλωσης ενέργειας που τοποθετείται σε **οποιαδήποτε γλάστρα**, χωρίς να απαιτείται αλλαγή εξοπλισμού. Η συσκευή καταγράφει βασικές περιβαλλοντικές συνθήκες που επηρεάζουν την υγεία των φυτών, όπως:

-   υγρασία εδάφους,
-   θερμοκρασία και υγρασία αέρα,
-   φωτεινότητα.

Οι μετρήσεις πραγματοποιούνται αυτόματα σε τακτά χρονικά διαστήματα και αποθηκεύονται στη συσκευή. Με ένα απλό **άγγιγμα**, ο χρήστης “ξυπνά” τη συσκευή και τα δεδομένα αποστέλλονται ασύρματα σε εφαρμογή κινητού τηλεφώνου.

Η εφαρμογή, σχεδιασμένη στο MIT App Inventor, δίνει έμφαση στη φιλικότητα και στο storytelling. Δεν παρουσιάζει αναλυτικούς πίνακες ή τεχνικές μετρήσεις, αλλά χρησιμοποιεί:

-   απλά εικονίδια για την κατάσταση των φυτών,
-   σύντομα, κατανοητά μηνύματα,
-   βασικές οδηγίες για το τι χρειάζεται να γίνει (π.χ. πότισμα, μετακίνηση στο φως).
    
Ο χρήστης μπορεί να διαχειρίζεται **πολλές συσκευές και φυτά**, δημιουργώντας ένα μικρό οικοσύστημα φροντίδας στο σπίτι του.

Το Simple Grow δεν αντικαθιστά τον άνθρωπο· τον βοηθά να **κατανοήσει** τα φυτά του και να αναπτύξει μια πιο συνειδητή σχέση μαζί τους. Βασίζεται σε ανοιχτές τεχνολογίες, χαμηλό κόστος υλοποίησης και πλήρη τεκμηρίωση, ώστε να μπορεί να αναπαραχθεί, να επεκταθεί και να εξελιχθεί από την κοινότητα.

## Εκπαιδευτικοί στόχοι του έργου

Το Simple Grow υλοποιείται από μαθητές Λυκείου στο Maker Lab του σχολείου μας και συνδυάζει τεχνολογικές, περιβαλλοντικές και κοινωνικές διαστάσεις μάθησης.

### α) Κατανόηση της βιώσιμης σχέσης ανθρώπου–φύσης

Οι μαθητές 

-   μελετούν τις βασικές ανάγκες των φυτών,    
-   συνδέουν περιβαλλοντικές συνθήκες με ζωντανούς οργανισμούς,
-   καλλιεργούν οικολογική συνείδηση και υπευθυνότητα.

### β) Ανάπτυξη δεξιοτήτων STEM και ανοιχτών τεχνολογιών

Οι μαθητές αποκτούν εμπειρία σε:
-   αισθητήρες και μικροελεγκτές,
-   συλλογή και διαχείριση δεδομένων,
-   ασύρματη επικοινωνία συσκευών,
-   σχεδίαση εφαρμογών με έμφαση στον χρήστη.

### γ) Εστίαση στον ανθρωποκεντρικό σχεδιασμό

Το έργο δίνει έμφαση:
-   στη χρηστικότητα αντί της τεχνολογικής υπερφόρτωσης,
-   στη σαφή και κατανοητή επικοινωνία πληροφοριών,
-   στον σχεδιασμό εμπειρίας χρήστη με κοινωνικό και παιδαγωγικό πρόσημο.

### δ) Καλλιέργεια κριτικής σκέψης και σχεδιαστικής αντίληψης

Οι μαθητές:
-   αποφασίζουν ποια δεδομένα είναι ουσιαστικά,
-   μετατρέπουν μετρήσεις σε νόημα
-   σχεδιάζουν λύσεις με πραγματικό αντίκτυπο.
    
### ε) Ανάπτυξη συνεργασίας και δημιουργικότητας
Η εργασία στο Maker Lab ενισχύει:
-   ομαδική δουλειά,
-   καταμερισμό ρόλων,
-   σύνδεση τεχνολογίας, σχεδίασης και αφήγησης.
## Λίστα προτεινόμενου εξοπλισμού

 - FireBeetle 2 ESP32-C6
 - DHT11 Sensor
 - Ambient Light Sensor 
 - Analog Soil Moisture Sensor - Corrosion Resistant
 - Capacitive Touch Sensor
 - Μπαταρία λιθίου
 - Μικρό ηλιακό πάνελ
 - PLA 4 KG

## Εκτιμώμενο κόστος
90 ευρώ
